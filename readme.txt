אלגוריתם אבולוציוני למציאת קליקה מקסימלית בגרף
אלה בארי וגיא טורביץ'

מבוא:
אלגוריתמים גנטיים משמשים בעיקר כדי לפתור בעיות אופטימיזציה שלא ידוע עבורן פתרון דטרמיניסטי או הסתברותי העובד בזמן סביר.

העיקרון של אלגוריתם גנטי הוא שכמו כל יצור בטבע רק המתאימים שורדים.
הבעיה שעימה כל זן צריך להתמודד היא התאמה לסביבה והשינויים שחלים בה.
שילוב אלמנטים של פתרונות אפשריים לבעיה, הפעלת הליכים של ברירה מלאכותית כדי לבחור את המועמדים שיעברו לשלבים הבאים.
רעיון תכנותי בסיסי זה מושפע מההצלחה של האבולוציה בפתרון בעיות אמיתיות.
לכן אם ניקח אוכלוסייה של פתרונות ונבחר מתוכם רק את המתאימים ביותר לפתרון בעיה, נערבב אותם אחד עם השני ונוסיף קצת רעש, נקבל דור חדש של פתרונות הקרוב צעד נוסף לפתרון הבעיה הנתונה.
נחזור על התהליך מספר רב של פעמים (דורות) ולבסוף נגיע לפתרון הקרוב ביותר.

בתורת הגרפים, קליקה היא קבוצת קודקודים בגרף בלתי מכוון, אשר כל זוג קודקודים שונים בה מחובר על ידי קשת. כלומר, תת-הגרף המושרה על ידה מהווה גרף שלם.
קליקת מקסימום בגרף בלתי מכוון היא קליקה, כך שלא קיימת בגרף קליקה בעלת מספר קודקודים גדול יותר.


הגדרת הבעיה:
בעיה NP קשה היא סוג  במדעי המחשב שלא ידוע אלגוריתם לפתרונה בזמן פולינומי, אבל בהינתן 'עד', ניתן לוודא את נכונותו בזמן קצר. 
במדעי המחשב, בעיית הקליקה היא הבעיה החישובית שבמציאת קליקת מקסימום בגרף בלתי מכוון נתון. בעיה זו היא בעיה NP-שלמה, ולכן לא ידוע אלגוריתם הפותר את הבעיה בזמן פולינומי.
הבעיה שלנו- מציאת קליקת מקסימום: נחפש את הקליקה בעלת מספר מקסימלי של קודקודים
קיימות בעיות רבות שניתן לייצג באמצעות בעיה זו, בעולם הביולוגיה - הקליקה מייצגת קשרים בין חלבונים. בעולם הרשתות החברתיות-הקליקה מייצגת קבוצת חברים קרובים.  



